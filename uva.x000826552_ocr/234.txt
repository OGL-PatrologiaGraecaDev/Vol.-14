
439 s. AMBROSII , uo
verit, ut ejus gratia prouocaret caeteros, institutio corrigeret: Moyses quoque imitandum eumdem nobis de-
scripserit, etc. Itaque pius docior sanctum patriarcham auditoribus suis aut lectoribus eo consilio pone-
bat ob oculos, ut ad ejus exemplar, tanquam ad speculum, vitiorum ccenum detergerent, atque ad ab-
solutissimam vita: ac sapientia: Christianas contenderent perfectionem. At vero quae his subjungit, satis
indicant eum non modo ad fovendam promovendamque Christianorum pietatem allaborasse, verum etiam
ad explodendam phi1090phorum vanitatem, qui sapientis cujus ille vivam ac solidam in Abra-
hamo imaginem luxisse demonstrat, commentitiam solum adum‘brationem sive in Platonica re-
publica, sive in Xen0phontico sapiente ostentabant. Eam ob rem subinde singularibus ejusdem patriar-
chae factis astruit quidquid isti adeo magnifice praedicarent, ab hoc praestitum esse, ac longe ante ipso-
rum aatatem aMoyse in sacris codicibus consignatum. Neque vero mireris sanctum praesulem hanc
scribendi rationem sequi voluisse: quandoquidem adversus hujusmodi homines disputabat (August.
epist. 31), qui summa caecitate ac temeritate Christum Dominum divinas illas leges, quas ipsi non ha-
bere in admiratione non poterant, in Platonis scriptis didicisse asseverabant.
Ante Ambrosium Philo Judaeus librum vulgaverat sub hoc titulo : Vita sapientis per doctrinam perfecti,
sive de legibus non scriptis, sive de Abrahamo; cui libro quosdam alios de clarioribus nonnullis hujus
patriarchae actionibus subjunxerat. Verumtamen si scriptorem illum in operis argumento secutus est
Ambrosius, videtur tamen ab ejusdem verbis et sententiis, quae ipsum in superioribus nonnullis tractati-
bus liberiori manu decerpsisse animadvertimus, in hoc ferme abstinuisse.
280 Methodum porro hic amplexus est ab ea quae aliis suis in lucubrationibus deprehenditur, longe di-
versam. Etenim in priori libro quidquid Scriptura de vita Abrahami ab accepto divinitusjusso exeundiex
Charra ad usque ipsius obitum tradit, ad moralem intelligentiam accommodat, propositaqueillius devotione,
hoc est in exsequendis Dei mandatis obedientia, reliquas ejusdem virtutes prosequitur: in posteriori
vero primas memorati patriarchze actiones spiritali sive, ut ipse vocat, altiori sensu interpretans, varios
animae in virtute gradus ac progressus aperit, eamdemque animam cum in Adamo decidisset, in
Abrahamo resurgere atque ad perfectionem eniti docet. Diximus autem primas actiones, non vero 'om-
nes; eo quod illum tractatum post circumcisionem patriarchae, et promissam Isaaci nativitatem actutum
claudat, ejus hospitalitatem paucis attingens. Atque adeo secundus liber ea fere sola complectitur, qua:
in prioribus quatuor primi capitibus fuerant explanata. Quamvis in illo quoque nonnulla quae in hoc
omittuntur, tractata reperias. Atqui non aliam causam cur secundum librum ulterius prosequi noluerit
esse autumamus, nisi quod jam in animum induxisset etiam in Isaac novum tractatum de animae perfe-
ctione, vel, ut ipse ait, variis ejus processibus elucubrare.
Cum autem ad informationem morum utilitatem multo uberiorem e primo libro quam e secundo
Christiani haurire possint, non sine divina providentia factum videtur, ut ille haud paulo incorruptior-
atque perfectior ad nos transmissus fuerit, quam iste in quo loci complures occurrunt miserum in i
modum hiatibus aliisque vitiis deturpati. Non paucos quidem neque contemnendos pristina: integritati
restituimus; ingenue tamen fatendum est in ﬁde ejusdem libri adhuc confusi aliquid superesse, cui
remedium alferre manu exarati codices nequiverint. Credibile est ibi quaedam vel transposita, vel avulsa,
vel etiam forte ab haeretico aliquo, ut patrocinium erroribus suis pararet, fuisse interjecta.
Primum librum constat e sermonibus compositum esse, quos sanctus praesul ad catechumenos qui
jam nomen dederant ad baptismum et competentes erant, habuerat (lib. ι, c. Δ, 7 et ult.). Hos potissi-
mum ipse per se docere consueverat; et quod ore tradidisset, postmodum in libros redigere. Id autem
eo facere instituerat, sive quo illorum postulatis morem gereret, sive quod ipse sponte sua eisdem pro-
spiceret, ne quae pretiosis illis baptismi sui temporibus audierant promiserantque, sibi unquam excidere
ex memoria paterentur, ac simul ut in utilitatis consortium alii quoque admitterentur Christiani. Non
ita quidem manifestum est librum secundum ex similibus constare concionibus: verum cum huic rei
nihil sit quod videamus repugnare, de hoc etiam libro idem indicium atque de primo ferre non immerito
possumus.
In retegenda corumdem librorum aetate plusculum difﬁcultatis est. Nihilominus tamen cum ex conjun-
ctione atque ordine quo illi sequentibus commentationibus de patriarchis connectuntur, tum ex ipsemet
Ambrosio qui sub initium librorum De Ioseph, et Dc Mysteriis, satis aperte indicat illos omnes minime
diversis temporibus ab se fuisse compositos, satis evidenter colligitur eosdem anno circiter 387 quo
librum de Josepho in lucem prodiisse suo loco probabimus, tribui oportere. ’
