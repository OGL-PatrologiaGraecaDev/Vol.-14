
795 S. AMBROSII ’196
servaret silentium. At vero suum eidem epistolae annum assignare etsi non ita sit in promptu, nihilomi-
nus tanmu alibi non sine probabili ratione dicturi sumus eum annum videri non alium fuisse, quam ab
octogesimo quinto trecentesimum, aut alium aliquem ab eodem minime remotum. Aliunde quae de Hun-
norum alea narrat Ambrosius (cap. 11), non potuit ante extremum Valentis imperium accipere, hoc est
post annum 376, quo tradunt historici cmpisse barbaram hanc gentem innotescere. Hinc consequitur
opellam hanc intermedio tempori haud absurde ascribi posse, ac forsan anno 377, vel alii cuipiam e pro-
xime sequentibus. Neque enim facile quis credat episcopalem Ambrosii vigilantiam ita obtorpuisse, ut
non ubi primum licuerit, in exscindendo vitio quod regnabat tanta cum atrocitate ac insolentia, desu-
daret. -
Arbitramur e Catholicis fore neminem, qui Ambrosii doctrinae de usura libenti animo non subscribat.
cum ea non modo Basilii et aliorum Patrum, verum etiam sacrorum codicum auctoritate muniaturSerl
cujusmodi judicium feremus de cl. Salmasio (lib. De usuris, et lib. De modo usur., et dissert. De fenore
Trapez.), et novis quibusdam ejusdem communionis auctoribus, qui doctori nostro frontibus adversis
pugnantia defendere ausi sunt ‘? Enimvero docet Ambrosius (cap. 14, num. 48, et can. 15, num.51) cre-
ditori quidquam praeter sortem accipere, licitum non esse : Salmasius hoc ipsum licere asseverat (De
Trapez. fen., praefat. et alibi). Ambrosius legibus cum Veteris tum Novi Testamenti hoc nunquam non
vetitum fuisse asserit (cap. 14, 15, etc.) : Salmasius id in antiquo findere intolerandum fuisse jugum,
quod in novo fuerit a Christo sublatum acriter contendit (De Trapez. fenor. pag. 5). Ambrosius usuram
afﬁrmat crimen esse haud multo levius, imo et quodammodo deterius homicidio atque idololatria (cap.
4, 14, etc. ) :Salmasius (De Trapez. fenor. pag. 718) eam naturali jure semper fuisse permissam jurat.
Ambrosius inanes compensationum praetextas rejicit (cap. 3, num. 10) : Salmasius illos admittit ac pro-
pugnat (De Trapez. ἴδηαι). Demum alteri usura innumerabilium malorum scaturigo est (cap. 3, etc., et
c. 12, 13 etc.) : alteri autem origo est tam multiplicium, bonorum, ut ea sublata neget (De Usur. cap 21
et alibi imperia ac respublicas posse consistere. Quid usquam amborum sententiis discrepantius ? Non
est nostri instituti hoc loco doctrinam sancti antistitis conﬁrmare,ac ejusdem cum aliorum Patrum pla-
citis summum hac in materia consensum exponere. Hoc jam praestitium est a docto quodam theologo
in tractatu Gallice scripto, et Parisiis anno 1671 in lucem edito sub hac inscriptione : Lactantii defensio
circa. usuram : nec non a domino Du Ter-tre in libro cui titulus : Usura exposita et condemnata .· postremo
secutis annis quod esset in hac materia Christianorum officium in ethicis quibusdam commentationibus
patefactum est. Unum igitur hic addere nobis satis est ; nimirum Ambrosium atque alios Patres in pe-
netrando Scriptum sensu non minus acutos fuisse quam illos usuris patronos, qui nihil fere aliud
quam cavillationes quibus Ambrosii tempore feneratores utebantur, quasi frigefactam crambem recoxe-
runt. τ
Quid restabat aliud istis trapezitarum apologistis, nisi ut ad minuendum Ambrasianorum argumen-
torum numerum sacram libri Tobiae auctoritatem in dubio ponerent? Hoc ii magna fecere cum audacia.
Verum quidem est eumdem librum a Patribus nonnullis (Athenas. in Synop. ; Greg. Naz. Car. de tib.
sae ; Melite et Origen. apud Euseb. Hist. lib. IV, cap. 26, et lib. vr, c. 25 ; Coac Laodic.) catalogo in
quem canonicos codices retulerunt, inscriptum esse ; quod videlicet in Hebrao canone desideraretur.
Sed qui nominatim illud operis rejecerit, vix quemquam invenias. Testatur alicubi Hieronymus (In Prol.
Gal. Praef. in lib. Salomon) in canone Judaico illud inter canonica: Seripturas non admitti : verum alio
loco ipsum, llis, inquit (Praef. in T0b.), quae agiographa memorant, Judaei manciparunt. Idem ejusdem Pa-
tris testimonio publice in Ecclesia legebatur, necnon usurpabatur ab ecclesiasticis viris (Praef. in Jonam}.
Unde liquido cognoscimus hunc librum id temporis nondum ab Ecclesia in ullo concilio, ut postea fac-
tum est, probatum fuisse ; at quodam tacito consensu admissum. Ambrosius illum pro divino et cano-
nico (hic cap. 1. num. 1, et Hexaem, lib. v1, c. 4) nunquam non. habuit, cui hac in re suﬁ'ragati e veteri-
bus Patribus (lren. l. ι, c. 34 ;Polycarp. Epist. ad Phillipp. ; Cyprian. ad Quirin.. 1. ιιι, c. 46 et 32, et
alibi : Hilar., Chrysost., Clem. Alex., Augu., etc.) longe plurimi synodis a quibus in album sacrorum co-
dicum receptus fuit, prazivere. Adjici etiam hic potest videri sanctum antistitem huic eidem libro non
alium scriptorem attribuere, quam ipsum Tobiam patrem. Qui argumentum hoc tractaverunt accura-
tius, prima xu capita patri ascribunt(Serrar., Huet.), filio duo reliqua, exceptis ultimis duobus versicu—
lis qui ab auctore quopiam ignoto, et aliquo fortasse, inquiunt, ex Tobiae nepotibus, additi sunt. Unus
e recentioribus (Ilay) memoratum librum ab utroque simul, patre nimirum et filio, autumat esse com-
positum. Sed cum super hoc nihil usquedum pronuntiaverit Ecclesia, hic unicuique liberum estin sen-
su proprio abundare.
