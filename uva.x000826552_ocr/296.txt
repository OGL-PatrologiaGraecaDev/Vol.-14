
563 S. AMBROSII 564
orationes. Quin et fatentur ipsi scholastici anima: gloriam id temporis haud mediocriter auctum iri,
ita ut nec defuerint qui ipsam quoque intuitivam Dei visionem multo intensiorem perfectioremque fore
asseverarent.
Non difﬁtetur certe magnus Augustinus (serm, 220 et 238. in Natali Mart; in psat.xxxv1, mu.
cxv; lib. xu De civit. c, 9; lib. xx, c. 14,15, 46; in Gen. lib. xu, cap. 34 et alibi) aagre admodum
capere se quonam pacto divinae conspectu naturas potiri illas animas queant, quandoquidem ad eum toto
nisu atque impetu non ferantur, ad bonum creatum, corporis scilicet societatem, adhuc propensissi-
mae. Aliunde vero cum hujusmodi propensionem Deo subditam esse posse animadverteret, nec non
fore etiam ut post resurrectionem emdem anima: administrandi corporis cura distineantur, hisce causis
permotus post inquisitas varias solutiones tandem in Retractationibus (lib. 1, cap. 14), animo etiam
tum dubio et ancipiti se esse, ac nihil super hoc definire audere non dissimulat, Augustinianum hoc
principium secutus Bernardus (ser-m. 3 et 4 De Omnib. Sanct. serm. 4 in Dedic. Eccl.) ita ejus can-
cellos transiliit, ut justorum spiritibus solum humanitatis Christi visionem seu cognitionem concedere
videatur; ad quem hacin sententia propius accedere putamus neminem, quam auctorem Quaest. ad
Orthodoxos (Qucesl. 75), quae hactenus inter Justini opera fuerunt editae. Lectoris est, unde profecta sit
ι illa consensio, judicare. Caterum proferuntur non pauca Bernardi testimonia (lib. ι, de dit. Deo; Serm.
de S. Malach., et de Obit. Humb. ; serm, 1, in Peutee. 2; de Ascens. 6; in Cant. epist. 98 et 266, et
alibi), quibus ipsum justis demortuis nequaquam negare Dei visionem astruatur.
Quae cum ita sint, non esset cur miraretur quisquam, si aliorum Patrum instar Ambrosius quoque
diversis principiis ductus, a sanctis Dmm videri quandoque concederet, quandoque negaret. Verum ἦ
cum locus in hac materia nullus reperiatur celebrior aut difﬁcilior eo de quo agimus, videmur nobis
recusare non posse, quin eumdem magis sedulo discutiamus. Primo itaque extra controversiam est,
corporeae habitationes hic non intelligi ab Ambrosio, quippe qui passim tum alibi, tum in hoc libro
constanter animam,spiritali natura esse praedicet; unde sequitur eam corporali jloco non indigere.
Deinde reproborum animas ea re torqueri asserit, quod videant justis quaedam habitacula, quibus illa
post universalis judicii diem excipiendae sunt, ab angelis custodiri. Et haec sunt dubio procul gloriae
domicilia quae propterea opportet corporea esse, quod animze denuo suis corporibus quas locum utique
corporeum implebunt sint copulandaz. Postremo signiﬁcat (cap. 10 et l2) de primis illis habi-
tationibus a Christo dictum: In domo Patris mei mansiones multa? sunt (Joan. xxv, 2). Quis autem
nesciat per mansiones illas nihil aliud designari, nisi varios gloriae gradus quos beatorum anima qui
divino fruuntur conspectu, in caelis adipiscuntur? Quocirca id minime absurdum fore putamus, si quia ι
afﬁrmet sanctum praesulem, cum domicilia illa et distributam in septem ordines sanctorum beatitatem
tanta animi contentione explicat potius Dei visionem in rebus certis ponere habereque, quam eamdem
inﬁciari. Nonne, amabo, huc etiam faeit, quam indidem ducit, illa collectio? Ergo quia justi, inquit
(cap. 11), hanc remunerationem habent, ut videant faciem Dei, et tamen illud quod illuminat omnem homi-
nem, etc. Nec semel hoc loco pronuntiat animas.justorum cum Christo futuras, haud dubie in felici
illa Dei contemplatione, quam apertis verbis Gratiano, Valentiano, ac Theodosio adjudicat (Orat. de
Obit. Vatent.., et de Obit. Theod.).
Quod si rem penitius introspisciamus, Ambrosium reperiemus saepenumero iterasse atque astruxisse
hoc principium, animae quominus Deum cernere queat, sola corruptibilis corporis vincula impedimento ‘
esse. Id cum aliis ejus in operibus frequenter occurrit, tum in hoc loco non ambigue declaratur ubi ait:
Tunc revelata facie gloriam Domini speculari licebit, quam nunc animae corporis hujus concretis visceribus
involutaz, et quibusdam carnis hujus maculis . .sincere videre non. possunt (cap. 11). Quapropter cum l
hic legimus ab illis remunerationem debitam (cap. 10) exspectari, quidni intelligere nobis liceat secun-
dam cum suis corporibus conjunctionem, eorumdem corporum gloriam, ultimi judieii sententiam.
electorum omnium consummationem, ob quam, uti alio loco scribit, sancti ingemiscunt 7 Quamvis enim,
inquit, de suo merito sint sec-uri, tamen quia adhuc futura est redemptio totius corporis Ecclesiae, compa-
tiantur. Cum enim adhuc membra patiuntur corporis sui, quomodo alia membra licet superiora non com-
paleantur (epist. 39, ad 0ront.)? Quod porro de suo merito securi (cap. 11) praedicantur, quomodo cum
alio loco lib. ιι De Cain et Abel (cap. 2, num. 9) conciliari queat, intelliges ex nota infra ad cap. ll sub-
iecta.
eia.JeNon est autem praetermittendum inter scriptores sacros Ambrosio in statuenda adimarum beatitudine
petendisque ex apocrypho Esdra testimoniis, omnium simillimum esse auctorem Operis imperfecti in
Matthzeum apud Chrysostomum. Judicabit lector num inde duci possit aliquid argumenti confirmanda!
illorum sententim, a quibus iste in auctorum Ecclesiae Latinae album refertur (Homil.3h),
Jam veniendum ad alterum caput quod videlicet Ambrosius quidquid hic de animabus a corpore8
societate expeditis tradit, ex libro qui Esdra: quartus inscribitur. sit mutuatus. Non dubitat quidem
S. praesul eum librum inter Scripturas canonicas recensere, illique parentem ascribere prophetam
Esdram, quem divinitus afflatum, quidquid sibi a Spiritu sancto revelatum esset, litteris consi-
gnasse memorat. Denique proﬁtetur et crebro repetit divina illum pollere auctoritate, nec ulli eorum
qui nostris in Biblis continentur, habendum inferiorem. Neque vero hic tantum ita loquitur, verum
