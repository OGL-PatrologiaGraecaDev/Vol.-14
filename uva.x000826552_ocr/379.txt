
‘ 729 DE ELlA ET JEJUNIO. — ADMONITIO. 730
Huc addi (Ibid. num. 79)'athletas nos esse quibus in ultimo illo die corona neganda sit, nisi generoso
animo certaverimus. Tum conversus ad catechumenos viam ipsis ad perpurganda vitia planiorem
.aecurioremque suppetere demonstrat (cap. 22, num. 83), baptismum videlicet quo tanquam sacro
lquodam igne universae sordes consumuntur. Verum cum minime deessent, qui ut majori licentia in
ﬂagitiis suis perseverarent, sacramentum illud in exitum vitae differebant, acriter eos reprehendit
(cap. 22, num. 84), mortemque dum procrastinantur, ingruere commonefaciens, eosdem ne comperen-
dinatione sua Cainum potius quam Abelem in sacrificio offerendo aemulentur, absterret (Ibid. num. 85).
Tametsi tribus partibus, ut supra declaratum est, constet hic liber; tamen quia illarum potissima est
ea in qua agitur dejejunio, quod argumentum Eliani jejunii occasione susceptum fuit, ideo de Elia et
jejunio inscribitur. Hunc titulum omnes mss. prae se ferunt, excepto quod aliqui Elia: nomen prmter-'
mittentes exhibent tantum, Sermo sancti Ambrosii de Jejunio.
Divi Basilii homiliam qua populum suum ad jejunium Quadragesimaa alacriter suscipiendum adhortatur
(Homilde jejunio), quisquis cum hoc Ambrosiano tractatu contulerit, inde complura in hunc esse
translata facile intelliget. Verumtamen hic quoque morem suum retinet S. Doctor, nimirum modo
addit, modo resecat, quaedam transponit, alia cum res id poscere videtur, amplificat.
Similiter animadvertere est Ambrosium in ultimis duabus hujusce lucubrationis partibus nonnulla
quae plebis suae moribus accommodarit, mutuatum esse ex. duabus aliis Basili Magni homiliis, quarum
altera quae, contra intemperantiam ipso sacri Paschatis die committi solitam scripta,inscribitur In ebrie-
tatem et luxum, altera Ad baptismum exhortatio est.
In hoc itaque libro non pauca reperias, quae ad Mediolanensis Ecclesiae consuetudines pertineant.
Haec inter observatione praecipua dignum videtur quod memoratur de jejunio Quadragesimaa. Quadra- ·
gesima, inquit vir sanctus, totis prater Sabbatum et Dominicam jejunaturdiebus. Docet quidem Augustinus
(epist. 36. ad casul, num. 32; et epist 54 ad januar., num. 3) Sabbati dies jejunari non solitos
Mediolani, quemadmodum Romae jejunabantur; sed ejus testimonium generale est. At vero hic Ambrosii
locus aperte prodit ne Quadragesimas quidem sabbatis illic fuisse jejunatum. Verumtamen Sabbatum
sanctum sive Paschatis vigiliam inde excipimus ; hic enim sic ab omnibus, ut loquamur cum Augustino
(epist. 57, num. 51), jejunatur, ut etiam illi sabbati jejunium devotissime celebrent, qui caeteris per totum
annum Sabbatis prandent. Quae cum ita sint, Mediolanenses tantum xxxx dies jejunabant, cum jejunium
suum non nisi feria secunda post primam Dominicam in Quadragesima exordirentur. Neque enim est
quod vox Quadragesimaa quemquam moveat, siquidem in aliis quoque Ecclesiis, ubi jejunia non matu-
rius incipiebant, non amplius xxxv: diebus jejunabatur; quos, ut ait Gregorius Magnus (hom. 16 in
Evang.) et post eum alii multi, quasi anni nostri decimas Deo domus. Quin etiam recenti memoria S.
Carolus in prima sua synodo statuit hoc jejunium non prius incipiendum Mediolani, iisque dimcesis
illius partibus, ubi ea: D. Ambrosii instituto divina ofﬁcia celebrantur.
Hoc in opere nihil contineri praeter sermones quos Ambrosius ad plebem suam, partim e catechu-
menis, partim e baptizatis compositam habuit, extra controversiam est. Dubitari autem potest illosne
ineunte an exeunte Quadragesima habuerit. Enimvero quod dicit: Et tu dedisti nomen tuum ad agonem
Christi, subscripsisti ad competitionem coronae (cap. 21, num. 79) ; id quidem significare videtur verba
ﬁeri ad Competentes qui jam ad baptisma, ad quod non nisi sub exitum Quadragesimaa inscribebantur,
nomen dedissent. At e contrario eosdem sermones ante initum sacrum hoc tempus pronuntiatos esse
apertius testantur illa primi capitis verba: Canamus tuba tanquam in praelium progredientes. . .
certamen imminet . . . certamen nostrum jejunium est (num. 1). Tum praeterea Christi exemplum ibidem
propositum, aliaque sequentibus capitibus subjecta satis confirmant id sancto praesuli consilii fuisse,
fideles ad suscipiendum illud jejunium prmparare. Quod igitur de subscriptione ad competitionem
corona dicitur, id explicari potest de omnibus in universum Christianis, quibus jam inde a libri
exordio victoriam atque tropmum erat pollicitus. Sed forte licebit etiam utramque Opinionem con-
ciliare, si opus illud tribus concionibus constare dixerimus, e quibus Basilianaram insrar diverso
tempore habitis Ambrosius postea librum confecerit: quod eum etiam alibi non semel factitasse
videbimus.
Verum multo majoris difﬁcnltatis res est statuere quoto anno eaedem illae conciones assignandae
sint; et ut loquamur ingenue, vix quidquam certi quod ad hanc cognitionem conducat, e lectione
istius libri erui potest. Nihilominus tamen si quid petitis ex ipso conjecturis fidere permittatur,
cognoscimus jam tam libros plurimos De Elim gestis scripsisse Ambrosium (cap. 3, num. 5) : proin-
deque ipsum tunc temporis non paucos in episcopatu annos peregisse necesse est. Quousque autem
producendi anni illi sint, non aliunde melius colligere posse nobis videmur, quam ex mentione
psalmorum atque hymnorum, quorum cantum ab ipso per Justinae persecutionem, hoc est, anno
386, in Mediolanensi Ecclesia institutum constat (cap. 45, num. 55). Itaque dicendum esset hunc
librum scriptum non fuisse ante reditum Valentiniani iunioris Mediolanum, quam in urdem una
cum Theodosio post exstinctum Maximum tyrannum, id est, anno 389, reversus est. Nec alia forte de
causa‘rel‘eruntur militares viri suis in propinationibus dictitare : Opto salutem imperatorum (cap. i7:
num. 62). '
