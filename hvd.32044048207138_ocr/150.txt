Μ

289 LIBER DE PARADISO. - ADMONITIO. 290
m IN LIBRUM DE PARADISO ADMONITIO.
Librum de Paradiso ut Ambrosii primum esse opus non audemus asserere, ita illum in primorum or-
dinem referre haudquaquam dubitamus. Est quidem cur non aliter existimemus. Cum enim varia
multiplicique doctrina referta sit ea lucubratio, illam primo statim anno, quo ut ipse aiebat (lib. ι 0/-
βε. 1), raptus est a tribunalibus atque administrationis infulis ad sacerdotium, composuisse vix cuiquam
videatur. Verum non facile consentiemus eamdem ultra insequentem annum esse rejiciendam ; quando-
quidem Vir sanctus epistola ad Sabinum (epist. 42) a se, cum nondum esset veteranus sacerdos, hoc
idem opus jamdudum elucubratum commemorat. Id autem circiter annum reparatae salutis 375 conti-
gisse hinc licet colligas, quod cum 374 ad episcOpatum cooptatus sit Ambrosius, nihil videatur prohibe-
re, quonimus illi manum ultimam prius adjiceret, quam primam libris de Virginibus, quos nondum
triennalis sacerdos (lib. ιι de virgin., circ. ﬁnem) scripsit, admoveret.
Hoc in libro de Paradiso disputat, ac perbrevi sacri textus expositione ostendit, quid quatis, et ubi
fuerit (cap. 1); quid egerint in eo primi parentes ; qua fraude, quo ordine, qua arte (Ibid.) a diabolo
tentati in peccatum tandem lapsi sint. Praecipuam vero istic operam ponit in Apellis discipulis (cap. 2,
5, 6 et seq.) qui faederis antiqui auctoritatem impugnabant, revincendis : sed per eorum, ut videtur,
latus in Manichaeos, qui tum temporis Mediolanensem infestabant Ecclesiam, telum adigit, cum forte
hactenus palam et aperto marte illos aggredi non esset ausus. Vanas Apellistarum solvit argutias, et in
eos tanto vehementius insurgit, quanto, sollicitius formidabat ne populo vigilantiae suae nuper commisso
haereticorum fallaciis illuderetur. Non tamen sola haereticorum confutatione circumscribitur sancti anti-
stitis labor atque industria. Ad Judaeos quoque protenditur, quos ille opportunitatem nactus non levi
brachio impetit ac debellat. Varias praeterea catholicorum hominum subinde sententias refert: at iis
tantummodo subscribit, quas putat esse veriores. Quinimo saepe saepius evenit, ut nulla earum non ’
repudiata suam ipsius in medium proponere haud vereatur. Et his fortasse adducti sunt, qui disputa-
tionis titulum eidem huic Operi adscripsere. Subjicitur quippe ad calcem antiquissimorum codicum Re-
mensis Ecclesiae et Claromontani collegii, in illo quidem, Explicit disputatio de Paradiso, in hoc autem,
Erplicit Paradisi disputatio de servanda animae puritate. At vero in utroque inscribitur, Incipit damni
Ambrosiide Paradiso, ubi vocem, disputatio, omissam esse ex verbis quibus- ﬁniuntur, conjicias. Verum-
tamen cum ab Augustino (lib. ιι Contra Jul. c. 5 et eaet.) libri nomine non semel haec ipsa commenta-
tio laudata fuerit, nobis veri videtur similius eamdem ipsi inscriptionem ab Ambrosio inditam esse;
atque adeo in memoratis codicibus vocem disputatio, eo sensu, quo librum aut quodcunque scriptionis
genus signiﬁcat, intelligendam.
Porro illud non in promptu fuerit deﬁnire, num ea quae hoc in opere continentur, prius ad populum
pronuntiata, postmodum in libri formam more suo concinnaverit Ambrosius. Id quidemita habere haud
male forsan inde probaveris, tum quia in eo exstent bene multa quae ad informandos Christianorum
mores pertineant, tum vel maxime quia tota disputatio videatur eo collineare, ut ne haeretici simplices
mentes malitiosa interpretatione traducunt (cap. 5). Verum cum aliorum doctoris nostri operum, quae in
libros e concionibus conversa sunt, characterem in hoc minime deprehendamus, statuendum est vel
commentationem hanc nullo modo constare concionibus, vel certe istas in eum ordinem esse redactas,
qui concionantem Ambrosium ne minimo quidem indicio redoleat.
144 Hic autem non praetermittendum quedam illum non tantum e Philonis Judaei libris Allegoriarum
legis, ut putarunt nonnulli, desumpsisse,verum etiam ex ejusdem opere de mundi api/icio. Sed praeterquam
quod ea pauca sunt, et ad allegoricum Scripturae sensum pertinent, in iis ipsis Philonis mentem, non
verba consectatur, et quas apud illum auctorem Judaico spiritu inspersa fuerant, eain sententiam evange-
licae doctrinae congruentem Christiane admodum convertit Ambrosius.
